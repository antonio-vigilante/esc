---
title: "Comunicato"
author: "ESC"
pubDatetime: 2025-07-25
tags:
 - comunicati
description: >
  Il comunicato in risposta all'articolo della "Gazzetta di Siena".
featured: true
---

Un articolo recentemente apparso sulla Gazzetta di Siena ha raccontato con toni semplicistici e stigmatizzanti di sei studenti “giustamente bocciati” in una classe seconda superiore, attribuendo la responsabilità ai ragazzi e alle loro famiglie, con particolare “enfasi” su quelle di origine straniera.

Ne è seguita una discussione su un social network dal tenore apertamente razzistico, sulla scia delle allusioni dell’articolo.

Come docenti e persone interessate alla scuola ci preoccupa non solo il contenuto dell’articolo, ma anche il clima che esso alimenta: una narrazione che colpevolizza le marginalità sociali, alimenta l’esclusione e rafforza stereotipi pericolosi.

Il tema del successo e dell’insuccesso scolastico è troppo serio per essere affrontato in questo modo superficiale e giudicante. Dietro a ogni bocciatura ci sono storie complesse, legami mancati, bisogni educativi inascoltati, su cui l’intera comunità educante dovrebbe interrogarsi. La scuola dovrebbe essere un luogo che lavora per la giustizia sociale e la crescita di tutti/e, non un filtro selettivo che riproduce disuguaglianze.

Per questo sentiamo l’urgenza di riflettere pubblicamente sulla scuola che vogliamo, sui valori che devono orientarla, sui legami tra scuola e città; che è anche un modo per ragionare sulla cittadinanza.

Invitiamo chiunque abbia a cuore questi temi — studenti, insegnanti, genitori, educatori, giornalisti, cittadine e cittadini — a costituire insieme una rete di confronto, solidarietà e proposta, in vista di uno o più incontri pubblici.

Per aderire e partecipare al percorso che stiamo costruendo scrivici a rete.scolastica@proton.me. È il momento di riaprire la discussione pubblica sulla scuola e sulla città.
Prime adesioni

Martino De Leo (I.T. “Monna Agnese”, I.I.S. “Sarrocchi”)
Antonio Vigilante (I.I.S. “Piccolomini”, Università di Siena)
Maria Alessandra Soleti (I.I.S. “Caselli”)
Simone Giusti (Università di Siena)
Francesco Chiantese (Accademia Minima)
Maria Elena Boggiano (I.I.S. “Caselli”)
Muhamed Zendeli (diplomato I.I.S. “Caselli”)
Luisa D’Albergo (neodiplomata I.I.S. “Sarrocchi”)
Davide Cafaro (studente I.I.S. “Sarrocchi”)
Andrea Magrini
Fabio Bravi (I.I.S. “Caselli”)
Francesca Sacco
Ilenia De Palma
Corinna De Leo (Università di Siena)
Xochitl Giancaterino (I.I.S. “Caselli”)
Fabio Ferraro (I.I.S. “Caselli”)
Marta Fusai (I.I.S. “Bandini”)
Domenica Fiore (I.I.S. “Monna Agnese”)
Vittoria Bagnoli
Laura Figuccia (I.I.S. “Caselli”)
Maria Novella Menicacci
Marta Mosca (I.I.S. “Sarrocchi”)
Elisa Chiti
